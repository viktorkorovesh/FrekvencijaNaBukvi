# FrekvencijaNaBukvi

<ins> Програмата е составена од 2 дела, односно енкрипција и декрипција на текст </ins>

#### Енкрипција:
Во azbuka.py е внесена македонската азбука, а потоа со едноставна python функција shuffle се 
измешани буквите и таквата измешана азбука се зачувува во нова листа и се запишува во фајл 
izmeshana_azbuka.txt која понатаму ќе се користи како клуч за проверка на декрипцијата.

![Img1](https://i.imgur.com/6jlysXE.png)

Понатаму, во format.py се зема текстот којшто треба да се енкриптира (originalen_tekst.txt) и со 
користење на дефинирана променлива whitelist во која се зачувани дозволените карактери (а тоа 
се само мали и големи кирилични букви) се прочистува текстот од празни места и 
интерпункциски знаци и со готовата функција upper() сите букви се трансформираат во големи, па 
така форматираниот текст се запишува во formatiran_tekst.txt.

![Img2](https://i.imgur.com/WYUGlhY.png)

Во main.py е дефинирана функцијата encrypt која го зема индексот на буквата од нормалната
азбука, и во новата резултантна листа се запишува вредноста од измешаната азбука која се наоѓа 
на тој индекс и се враќа целата генерирана енкриптирана листа. И за крај, енкриптираниот текст се 
запишува во фајлот enkriptiran_tekst.txt

![Img3](https://i.imgur.com/RRVWLV6.png)

#### Декрипција: 
Заменувањето на буквите се врши на bruteforce начин со if-else. Со помош на зададената табела 
од фреквенции на појавување на секоја буква се заменуваат енкриптираните букви кои имаат 
соодветен број на појавувања во енкриптираниот текст. 

Прво е напишана функција build_frequency_list со која се креира листа во која се запишани 
појавувањата на енкриптираните букви од енкриптираниот текст, па потоа со готовата метода sort 
се сортираат од најголем до најмал број на појавувања. Истото се прави и за нормалната азбука со 
цел полесно пронаоѓање на фреквенциите на буквите.

![Img4](https://i.imgur.com/wQwZKFO.png)

Исто така, во програмата е запишана и метода за пронаоѓање на фреквенцијата парови букви.

![Img5](https://i.imgur.com/XqcuAQI.png)

После неколку обиди, најлесно се пронаоѓаат самогласките и од тука можат да се забележат 
неколку зборови од каде целиот процес на замена на букви значително се олеснува за на крај да 
се добие крајниот текст којшто се запишува во krajno_reshenie.txt
