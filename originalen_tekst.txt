Островот Форментера е можеби најдобро чуваната тајна на Медитеранот, а имајќи предвид дека туризмот полека закрепнува, треба да се вброи во листата на дестинации кои дефинитивно вреди да се посетат. Форментера е најмалиот и најјужниот остров на архипелагот на Балеарските Острови во Шпанија и тука се комбинираат и мешаат најневеројатните поими, дивиот свет, балеарскиот гламур и хипи атмосферата. Мек песок на плажа, сонце на лицето, коктел во рака, лесно уживање во тромиот летен ден… Форментера е секако една од најдобро чуваните тајни на Медитеранот, благодарение на божествените недопрени плажи, хипи шармот и егзотичната енергија. Тоа е само 35. минути возење со ферибот од хедонистичката Ибица, меѓутоа, таму има некои поинакви правила отколку што е случајот со многу попознатата сестра на Ибица. Хипи атмосферата на овој мал остров е многу цврсто вкоренета и е составен дел од секојдневниот живот, благодарение на оригиналниот хипи тим кој летувал таму во шеесетите. Со само 20. километри во должина и 8. километри во ширина, Форментера е совршена големина за истражување со скутер или велосипед, што значи дека лесно можете да стигнете до оние сокриени скапоцени камења и скриени плажи кои инаку се главните предности на островот. Со навидум бескрајно плитки води, целата област е неверојатно погодна за семеен одмор. Освен пливање во кристално чистото тиркизно море, овде можете да уживате во сите водени спортови и активности. И се разбира, сето тоа полека, со мерка, бидејќи на островот брзањето и нервозата се речиси искоренети. Треба да се напомене дека оддалеченоста од матицата Шпанија била благотворна за локалното население во овие тешки времиња, така што речиси и да нема луѓе заразени со коронавирус, што ја прави Форментера идеална постпандемиска дестинација што мора да се запознае.